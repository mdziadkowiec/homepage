---
layout: post
title:  "Omówienie Programów Developerskich iOS"
date:   2016-12-20 20:00:00 +0100
categories: jekyll update
---
# Program darmowy
Każda osoba posiadająca adres email może zarejestrować się do tego programu – wymagane jest wyłącznie zaakceptowanie umowy Apple. Program umożliwia pobranie środowiska programistycznego Xcode oraz niezbędnych narzędzi, aby rozpocząć naukę programowania na platformę iOS oraz Mac OS X.

Minusem jest fakt, że nie pozwala na uruchamianie aplikacji na fizycznym urządzeniu.

# Program studencki
Przeznaczony wyłącznie dla studentów, który pozwala na wygenerowanie certyfikatu oraz rejestrację iUrządzenia dzięki czemu poza standardowym dostępem do narzędzi i dokumentacji pozwala na uruchomienie i przetestowanie aplikacji na posiadanym urządzeniu.

Program podpisuje uczelnia wyższa, która udostępnia portal dla zainteresowanych studentów. Akademia Górniczo-Hutnicza w Krakowie (koło naukowe MacKN) jest pierwszą uczelnią wyższą w Polsce, która posiada taki program nieprzerwanie od 2008 roku.

# Program prywatny
Przeznaczony dla każdej osoby fizycznej, pozwala na rejestrację do 100 urządzeń (limit roczny) oraz wysyłanie aplikacji do AppStore. Średni czas na akceptację tego programu w Polsce wynosi ok 3h. Rejestracja jest ekspresowa i nie wymaga żadnych dodatkowych dokumentów.

# Program firmowy
Rejestracja tego programu wydłuża się nawet do 14 dni roboczych ze względu na między innymi wymaganą autoryzację telefoniczną – po złożeniu wniosku, należy oczekiwać kontaktu ze strony Apple.

Podczas rejestracji wymagany jest między innymi numer DUNS, który można uzyskać bezpłatnie, ale jednak czas oczekiwania wynosi nawet miesiąc czasu.

Również występuje limit 100 urządzeń na rok, ale w programie występuje konto Agenta (osoby odpowiedzialnej za akceptację umów, itp) ,  konto Admina (może być więcej niż jedno) oraz Dewelopera (również może być więcej niż jedno) – każde z kont działa na innych uprawnieniach, np. Admin może zapraszać nowe osoby do programu.

# Program Enterprise
Przeznaczony jest dla firm, które nie planują udostępniać aplikacji publicznie w AppStore, ale chcą je udostępniać w ramach zamkniętej sieci (np. wyłącznie wśród swoich własnych pracowników).

Tworzone w ten sposób aplikacje nie są sprawdzane/weryfikowane przez Apple i mogą być zainstalowane za pośrednictwem statycznej strony internetowej za pośrednictwem protokołu https.

Check out the [Jekyll docs][jekyll-docs] for more info on how to get the most out of Jekyll. File all bugs/feature requests at [Jekyll’s GitHub repo][jekyll-gh]. If you have questions, you can ask them on [Jekyll Talk][jekyll-talk].

[jekyll-docs]: https://jekyllrb.com/docs/home
[jekyll-gh]:   https://github.com/jekyll/jekyll
[jekyll-talk]: https://talk.jekyllrb.com/
